--- 
layout: post
title: Sieni-makaronilaatikko
published: true
meta: {}
author: Mikael
tags: 
- Reseptit
type: post
status: publish
---
<a title="Sienisaalis 5.9.2010" href="http://www.flickr.com/photos/kjue/4960426664/"><img src="http://farm5.static.flickr.com/4133/4960426664_aa31f7bf9f.jpg" alt="Sienisaalis 5.9.2010" width="166" height="125" align="left" /></a>

Viime vuodesta alkaen olen käynyt erään ystäväni kanssa sienimetsällä syksyllä. Tänä vuonna päätimme jatkaa hyväksi havaittua traditiota ja sieniähän sieltä saatiin. Ensimmäisen kierroksen saaliiseen kuului haperoita, herkkutatteja ja pieni erä mustatorvisieniä. Mustatorvisienet pääsivät kuivaukseen ja odottelemaan jotain erityistä tilaisuutta, jolloin pääsen tekemään niistä mustatorvisieni-kahvikastikkeen hevosen tai naudan sisäfileelle. Siitä lisää joskus.

Osan haperoista ja lähes kaikki tatit laitoin pakkaseen, mutta jätin raon vielä yhdelle ruoalle ja päädyin hetken mietinnän jälkeen helppoon runkoon makaronilaatikosta jonka avulla voi soveltaa monenlaisia täytteitä joilla voi korvata perinteisen lihatäytteen. Myllyn paras typistää makaronilaatikon perusteet todella yksinkertaiseksi reseptiksi. Runkoon kuuluu seuraavat aineet:
<blockquote>
<pre>Runkoon:
5-6 dl	keittämätöntä makaronia
1-2 tl	suolaa
3	kananmunaa
7 dl	maitoa tai lihalientä

Täytteeseen:
1	iso sipuli
1 dl	haperoita
1	herkkutatti kuutioituna
1-2 rkl	voita</pre>
</blockquote></br>

Runko antaa vain puitteet makaronilaatikolle, koska siitä puuttuu nyt täyte. Valmistin oman täytteeni kypsentämällä haperoista ja yhdestä kuutioidusta herkkutatista kuivalla pannulla ensin veden pois, lisäsin lopuksi pilkotun sipulin ja tuhdin nokareen (1-2 rkl) voita. Kippasin voideltuun vuokaan ensiksi makaronit ja sitten täytteen. Lopulta valmistin munamaidon, jonka maustoin valkopippurilla ja muskottipähkinällä. Täyte ja makaroni sekoitetaan hyvin ja lisätään munamaito. Vuokaa kypsennetään 200 asteessa ensin 20 minuuttia ja sitten sekoitetaan. Sen jälkeen vuoka saa kypsyä vielä 40 minuuttia kunnes se on kypsä. Jos haluaa juustogratiinin, sen voi lisätä viimeisen 5 minuutin aikana ja sillä saa kivan pinnan makaronilaatikolle. Ja tässä sitten lopputulos, hyvää ruokahalua!

<a href="http://www.flickr.com/photos/kjue/4982940112/" title="Sieni-makaronilaatikko 9.9.2010"><img src="http://farm5.static.flickr.com/4153/4982940112_8da7384901.jpg" width="500" height="375" alt="Sieni-makaronilaatikko 9.9.2010" /></a>
