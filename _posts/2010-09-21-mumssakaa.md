--- 
layout: post
title: Mumssakaa
published: false
meta: {}
author: Ferrix
categories: 
- Reseptit
type: post
status: draft
---
Eräs bravuureistani on moussaka. Asennoituminen ruokalajiin on
jotakuinkin sama kuin neljän juuston lasagneen, mutta viljattomana.
Koska tapanani ei ole tehdä samaa ruokaa kahdesti, on variaatioita
rajaton määrä. Perusainekset ovat kuitenkin samat: munakoiso,
tomaatti, liha ja juusto.

Jätän reseptistä muutaman kohdan pois, sillä vaihtoehtojen viidakkoa
voi olla hankalaa lukea. Liha voi olla vaikkapa poron jauhelihaa,
jauhettua kalkkunaa, kebabia tai kanasuikaletta. Muutoin tämä versio
on sieltä ruokaisimmasta päästä ja vähäsyöntisimpien kannattaa jättää
joukosta pois yhtä jos toista.

Moussakan maku on aika täyteläinen ja sopii hyvin punaviinin kanssa.
Kompensaatioksi kannattaa harkita jonkinlaista raikasta
lisäkesalaattia, vaikka puoli kiloa vihanneksia tulee helposti täyteen
myös itse ruuasta.
