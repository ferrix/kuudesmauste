--- 
layout: post
title: !binary |
  VsOkbGluZWlzdMO2w6QgamEgbGFtcGFhbmvDpMOkcMOkcGlodml0
author: Mikael
published: true
meta: 
  _edit_last: "1"
tags: 
- Reseptit
- "V\xC3\xA4lineet"
type: post
status: publish
---
<a title="Lihamylly puhdistettuna 21.9.2010 by Kjue, on Flickr" href="http://www.flickr.com/photos/kjue/5012495780/"><img src="http://farm5.static.flickr.com/4152/5012495780_277f90cd6d_m.jpg" alt="Lihamylly puhdistettuna 21.9.2010" width="125" height="166" align="left" /></a>Tähän asti olen yleensä onnistunut välttämään flunssan melko tehokkaasti syksyisin, mutta nyt osui kuitenkin kohdalle. Tässä sairastelun ohessa tuli riittävän tylsää, että lähdin sitten siivoamaan ja huolsin vanhemmiltani saamani lihamyllyn kuntoon. Lähdin puhdistusoperaatioon suoraan saippuateräsvillalla ja hinkkasin kaikki paikat läpi, joissa vähääkään näkyi ruostetta. Suojasin teräksisen lihamyllyn levittämällä tavallista ruokaöljyä kohtiin, joissa näin ruostetta ennen puhdistusta. Ruuvikierteet kävin erityisen huolellisesti läpi, koska niissä oli myös eniten puhdistamista. Suojaus ei kestä pitkäaikaista säilytystä, mutta sitä ei tarvitse puhdistaa välttämättä kovin tarkasti jos käytän myllyä lähiaikoina.

Edellisen sieniretken saldomme oli kolmella hengellä kerättynä hieman heikko, sillä pääsimme hädin tuskin yli 10 litran. Eipä silti, koska ystäväni ei omien sanojensa mukaan pystyisi säilömään kaikkia sieniä, ei hän niitä myöskään halua nyt. Sovimme siis, että pakastetuista sienistä tehdään jotain hyvää ruokaa kunhan tilanne tarjoutuu. Emme pakastaneet kaikkia sieniä, vaan pohdiskelimme hetken mitä sienistä saisi tehtyä, mikä olisi herkullista, uutta ja kuitenkin mahdollista saatavilla olevista aineksista ja sienistä.

Päädyimme lampaankääpäpihveihin pienen pohdinnan jälkeen. Resepti löytyi melko helposti ja lähdimme tuumasta toimeen. Katsoin useampaa reseptiä, ja kaikki neuvoivat samaan suuntaan.
<blockquote>
<pre>4-8	lampaankääpää
1	muna
	suolaa, valkopippuria, sinappia maustamiseen
1 osa	korppujauhoja
1 osa	parmesania
	voin ja öljy sekoitus paistamiseen</pre>
</blockquote>
&nbsp;

Ole riittävän tarkka kun valitset lampaankäävät ja katso, että saat mahdollisimman madottomat ja kohtuullisen nuoret yksilöt valittua sienisaaliistasi. Pyri myös valitsemaan mahdollisimman tasaiset ja jo valmiiksi pihvin oloiset, ettet joudu paljon muotoilemaan sieniä pihvimäisiksi veitsellä. Leikkaa sienistä pihvimäiset keskeltä, mutta älä turhaan kaunistele reunoja, koska pihveistä tulee muutenkin jo melko pienet. Riko munan rakenne ja lisää siihen maun mukaan mausteiksi suolaa, valkopippuria ja sinappia. Sekoita korppujauhot ja hienoksi raastettu parmesani toiseen astiaan. Lämmitä pannu ja rasva valmiiksi jonkin verran, että sen kuumuus alkaa heti kypsentää leivitystä. Nostele pihvit ensin munaan ja sitten leivityssekoitukseen ja edelleen pannulle. Paista kunnes pinta on kullanruskea. Me söimme pihvit maistelun nimissä, mutta aterialle sopii hyvin muskottipähkinällä maustettu perunamuusi ja vihreä salaatti. Kokeneella leivittäjällä näiden tekemiseen siitä kun raaka-aineet ovat esillä ei mene pitkään.

<a title="12.09.2010 by Kjue, on Flickr" href="http://www.flickr.com/photos/kjue/4982913182/"><img src="http://farm5.static.flickr.com/4103/4982913182_602523de77_s.jpg" alt="12.09.2010" width="75" height="75" /></a><a title="12.09.2010 by Kjue, on Flickr" href="http://www.flickr.com/photos/kjue/4982835523/"><img src="http://farm5.static.flickr.com/4106/4982835523_4b72b95beb_s.jpg" alt="12.09.2010" width="75" height="75" /></a><a title="12.09.2010 by Kjue, on Flickr" href="http://www.flickr.com/photos/kjue/4983422824/"><img src="http://farm5.static.flickr.com/4105/4983422824_68a803c9ae_s.jpg" alt="12.09.2010" width="75" height="75" /></a><a title="12.09.2010 by Kjue, on Flickr" href="http://www.flickr.com/photos/kjue/4982816537/"><img src="http://farm5.static.flickr.com/4148/4982816537_ab44d00942_s.jpg" alt="12.09.2010" width="75" height="75" /></a>
