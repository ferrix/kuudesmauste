--- 
layout: post
title: "Aurakanaa salaattipedill\xC3\xA4"
published: true
meta: {}
author: Ferrix
tags: 
- Reseptit
type: post
status: publish
---
Salaatti on kuulemma kevyttä. Tämän päivän ruoka todistaa väitteen vääräksi. Toki jälkikäteen olo ei ole mitenkään raskaan tukkoinen, mutta salaattipedin päälle lisätty kanakastike toi kylläisyyden. Annos oli runsas, joten siitä riittäisi varmaan neljälle.

Juomaksi valitsimme Lidlistä löytyneen ranskalaisen siiderin. Varsin  oivallisen makuinen juoma, joka on ilmeisesti ranskaviikon erikoistuote. Katri (avovaimoni) arvuutteli, että onko kyseessä todellisuudessa Ecusson tai Loïc Raison. Jälleen saksalaiset ovat saaneet halpatuotettua hyvänmakuista. Milloin vanhan liiton kaupat seuraavat perästä?

Itse salaattipeti oli kovin yksinkertainen.
<blockquote>
<pre>1 pkt  viinirypäleitä
1      paprika
½      kurkkua
2      jääsalaattinippua
</pre>
</blockquote>
Valmisteluun kuului salaatin repiminen, paprikan ja kurkun pilkkominen sekä viinirypäleiden puolittaminen. Viinirypäleiden tehtävä tässä salaatissa on tuoda makeutta, joka tuo vastapainoa kastikkeelle.
<blockquote>
<pre>450 g   maustamattomia kanasuikaleita
        voita paistamiseen
1 prk   kermaviiliä
1 prk   creme fraichea
1 siivu aurajuustoa
        curryä
        persiljaa
        mustapippuria
        valkosipulia
</pre>
</blockquote>
Kastikkeen valmistus aloitetaan paistamalla kana ja maustamalla se curryllä, pippurilla ja valkosipulilla. Suolan lisäämisessä kannattaa huomioida, että Aura on melko suolaista. Kanan annetaan jäähtyä ja sillä välin voidaan pilkkoa vaikkapa salaatti. Sekoitetaan ranskankerma ja kermaviili. Murennetaan joukkoon aurajuusto ja viilennyt kana. Sekoitetaan ja tarkistetaan maku. Curryä voi todennäköisesti lisätä, koska maitotuotteet peittävät sen maun melko hyvin. Annos kootaan salaattipedin päälle.
