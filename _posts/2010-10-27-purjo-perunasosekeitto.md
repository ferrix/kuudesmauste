--- 
layout: post
title: Purjo-perunasosekeitto
published: true
meta: {}
author: Mikael
tags: 
- Reseptit
type: post
status: publish
---
<a href="http://www.flickr.com/photos/kjue/5120313291/" title="Purjo-perunasosekeitto 27.10.2010 by Kjue, on Flickr"><img src="http://farm5.static.flickr.com/4065/5120313291_4112ef0dc3.jpg" width="166" height="125" align="left" alt="Purjo-perunasosekeitto 27.10.2010" /></a>Kiireen keskellä on aina välillä seisahdettava parempien asioiden äärelle, vaikka olisi kuinka kiire. Viimeisten viikkojen aikana on ollut yhtä jos toista tekemistä enkä ole päässyt tämän miellyttävän kirjoittamisen pariin juurikaan. Resepti on minulle tullut alunperun kuorotuttavaltani, mutta sittemmin jouduin onkimaan reseptin uudestaan esiin netistä ja se löytyi näppärästi <a href="http://pastanjauhantaa.blogspot.com/2006/02/purjo-perunasosekeitto_21.html">Pastanjauhannasta</a>. Kiitos tästä!

Työstä tutut periaatteet tulee toki soveltaa nytkin, joten käydäänpä läpi tämän kerran resepti omassa kokonaisuudessaan, koska siinä on varmasti jotain Rosmariinin reseptistä poikkeavaa. Tarvitset reseptiä varten sauvasekoittimen.

<blockquote><pre>1	purjo
8	perunaa
2	sipulia
4 rkl	öljyä
4	valkosipulinkynttä
2	kuivattua pientä chilipalkoa (tulisia)
	suolaa
	pippuria
	persiljaa
loraus	brandyä (mausteeksi)
1-2 rkl	kasvisfondia
0,8-1,0 l	vettä
2 dl	maitoa
	pari nokaretta voita</pre></blockquote></br>

Kuori ja pilko perunat. Halkaise purjo pitkittäin puoliksi ja pese kaikki välit huolellisesti. Pilko purjo, sipuli ja valkosipulit ja kuullota ne öljyssä. Lisää perunat, vesi ja mausteet. Anna porista puolesta tunnista aina siihen asti kunnes kuola valuu liikaa ettet enää kykene odottamaan. Ainekset alkavat mennä muhjuksi jossain vaiheessa kun perunat ovat kypsyneet riittävästi, silloin on viimeistään hyvä ajaa soppa soseeksi sauvasekoittimella. Sekoita käsin mukaan maito ja pari nokaretta voita antamaan lisää makua ja soppa on valmis. Lopputuloksena tulisi olla mausteinen sosekeitto, jossa maito hieman leikkaa chilien ja pippurin mausteisuutta, mutta on kuitenkin riittävä lämmittämään esimerkiksi lenkiltä palatessa.

Sauvasekoitin on monta kertaa tämän reseptin kohdalla osoittautunut kuumaksi ja vaaralliseksi yllätykseksi. Olen jo tosin oppinut, että kattilaa kannattaa kallistaa riittävästi ja käyttää sekoitinta vain pienissä sykäyksissä, ettei kiehuvan kuuma neste lennä käsille. Pitkähihainen paita ja patalappu kiinnipitävässä kädessä auttavat huomattavasti. Viime kerralla jo pohdin, että tätä pitäisi pakastaa valmiiksi annoksiksi eikä ahmia kaikkea, kerron myöhemmin miten pakastettu keitto toimii.
