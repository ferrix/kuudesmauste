--- 
layout: post
title: Parfensit eli parsa-fetapiiraat
published: true
meta: {}
author: Mikael
tags: 
- Reseptit
type: post
status: publish
---
<a title="Parfensit eli parsa-fetapiiraat by Kjue, on Flickr" href="http://www.flickr.com/photos/kjue/5327756333/"><img src="http://farm6.static.flickr.com/5048/5327756333_fa3419d68e_m.jpg" alt="Parfensit eli parsa-fetapiiraat" width="166" height="125" align="left" /></a>Vietin uuden vuoden juhlintani tällä kertaa vieraana juhlissa joissa ruokaa oli jo valmiiksi melko hurjasti. Silti, koska inspiraatio iski niin pitihän sitä lähteä uutta reseptiä kokeilemaan. Tällaista tuli.

Tarkoituksena oli viedä isäntäväelle jotain tarjottavaa, jotta sen voisi laittaa heti esille ja kaikki saisivat jotain. Mietin jonkin piirakan tekemistä ensiksi, mutta en halunnut viedä mitään isoa mukanani. Sisältö oli jo alusta asti selvä, eli parsakaalia ja fetaa - lyömätön yhdistelmä. Ainoa mitä tarvittiin oli ympäristö, paljon pienempänä kuin mitä olin tehnyt. Tervetuloa muffinimuotit.
<blockquote>
<pre>1 pkt	Sunnuntai ruisperunataikinaa pakasteesta
250 g	parsakaalin kukintoja
3	munaa
1 dl	maitoa
100 g	fetaa
	mausteita
	(paperisia) muffinivuokia</pre>
</blockquote>
Reseptistä tuli minulla 18 piirasta kaiken kaikkiaan. Ajatuksena on täyttää muffinivuokiin ensiksi taikinapohja, täyttää taikinapohja fetasiivulla ja parsakaalilla ja lopuksi kaataa sakea munamaito perään. Laita uuni lämpenemään 200 asteeseen. Aloita leikkaamalla parsakaalin kukinnot irti ja pilko niistä siistejä ja kohtalaisen pieniä paloja, joiden kuvittelisit mahtuvan vähän alle puolikkaan muffinivuoan sisään. Lämmitä paistinpannu ja paista leikatut parsakaalin kukinnot öljyssä, että saat niihin vähän väriä. Leikkaa feta pieniksi levyiksi, itse leikkasin 100g paketin noin 18 osaan puolittamalla sen pitkittäin ja sitten siivuttamalla ohuiksi. Näin saat kivan seinän parsankukintojen väliin valmiissa leivonnaisessa.

Jos olet tehnyt karjalanpiirakoita joskus, kuvittelisin näiden olevan helppoja. Jos et, niin kuin minä, niin harjoitus tekee mestarin. Painele taikina 4 cm rullaksi, josta voit leikata sopivia paloja pohjaa varten. Leikkaa noin kahden sentin levyinen kiekko rullasta ja lähde tasoittelemaan sitä esimerkiksi kämmenelläsi pyöreäksi levyksi. Se on hyvän kokoinen kun reunat nousevat muffinivuoan reunojen tasolle, silloin saat mukavan määrän täytettä. Painele varovasti tasoitettu taikina muffinivuokaan. Jos käytät paperisia vuokia niin kuin minä, niin älä käytä liikaa voimaa kun painelet, koska paperivuoat läsähtävät kasaan jos taitokset on rikottu. Täytä valmiin piiraan sisään yksi fetasiivu ja parsakaalia molemmin puolin.

Viimeistele piirakat munamaidolla. Munamaidon on hyvä olla riittävän sakeaa, koska jos se on liian löysää se vetistää piirakat ja niiden muotit jolloin saat vain suuren omeletin uunistasi - kokeilin tätäkin. Voit maustaa munavoin haluamallasi tavalla, itse käytin suosikkejani eli runsaasti mustapippuria ja hieman muskottia ja suolaa. Valkopippuri voisi toimia hyvin kun kyse on kuitenkin kasviksista. Nosta valmiiksi kasatut paffensit uuniin kypsymään noin 35 minuutiksi kuten taikinan ohjepaketti sanoo. Tarjoa ja nauti!

Kuvia on tarjolla lisää Flickr-tilin alla. Laitan sinne kännykällä taltioimani kuvat <a href="http://www.flickr.com/photos/kjue/tags/kuudesmaustefi/">kuudesmauste.fi</a> tagin alle.

<a title="IMAG0130 by Kjue, on Flickr" href="http://www.flickr.com/photos/kjue/5327766443/"><img src="http://farm6.static.flickr.com/5290/5327766443_cab87ea30c_s.jpg" alt="IMAG0130" width="75" height="75" /></a><a title="IMAG0132 by Kjue, on Flickr" href="http://www.flickr.com/photos/kjue/5328375548/"><img src="http://farm6.static.flickr.com/5010/5328375548_6b3c311c83_s.jpg" alt="IMAG0132" width="75" height="75" /></a><a title="Parfensit eli parsa-fetapiiraat by Kjue, on Flickr" href="http://www.flickr.com/photos/kjue/5327756333/"><img src="http://farm6.static.flickr.com/5048/5327756333_fa3419d68e_s.jpg" alt="Parfensit eli parsa-fetapiiraat" width="75" height="75" /></a>
