--- 
layout: post
title: Yrttikanaa ja porkkanatikkuja
published: true
meta: 
  _edit_last: "1"
author: Ferrix
tags: 
- Reseptit
type: post
status: publish
---
Tulin kuntoilemasta ja moisesta toiminnasta tulee hyvin herkästi
nälkäiseksi ja silloin ei jaksa yleensä keksiä monimutkaisia
reseptejä, yleensä.

Enpä keksinyt nytkään, mutta satunnaisella heittelyllä tulee helposti
hyviä annoksia. Tällä kertaa jääkaapista löytyi porkkanoita ja
kermaviiliä. Simppeli ratkaisu olisi ollut sekoittaa jonkinlainen
dippi ja pilkkoa porkkanat tikuiksi.

Syömisen täytyi tapahtua sohvalla, jotta samaan aikaan voi katsella
elokuvaa ja siksi valmistuksen piti olla nopeaa ja napostelun helppoa.
Kaiken lisäksi liikunnan jälkeen tarvitaan hiukan proteiinia.
<blockquote> <pre>2 kanafilettä rosmariinia persiljaa kirveliä
oreganoa suolaa pippuria valkosipulijauhetta inkiväärihunajaa
paistamiseen silavaa</pre> </blockquote> Lähtötilanteen kanahan oli
jäässä, joten sitä piti sulattaa sen verran, että fileet sai irti
toisistaan. Sen jälkeen yrtit ja mausteet pintaan, silava pannuun ja
paistetaan nopeasti ensin molemmilta puolilta ja sitten kypsennellään.
Kun liha on alkaa ensin pehmetä ja sitten kypsyä, lisätään pintaan
teelusikallinen inkiväärihunajaa ja käännetään fileet vielä niin, että
toisellekin puolelle tarttuu hunajaa.

Ja mitäs lisäkkeeksi? No, tehdään dippi ja pilkotaan porkkanat
tikuiksi:

<blockquote>
<pre>4 porkkanaa</pre>
<pre>2 dl kermaaviiliä
2 rkl garam masalaa
suolaa
pippuria
valkosipulijauhetta
1 tl sokeria</pre>
</blockquote>

Dipin ja porkkanat voi valmistella kanan kypsyessä. Dippiin ei liity
mitään taikuutta, joten aineet vaan sekaisin.

Tällä kertaa tuntui hyvältä syödä ensin lämmin kana ja sen jälkeen
pyyhkiä loput kastikkeet lautaselta porkkanatikuilla.
