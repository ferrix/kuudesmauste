--- 
layout: post
title: "Viimeisimm\xC3\xA4t punaviinit, osa II"
published: true
meta: 
  _edit_last: "1"
tags: 
- Viinit
type: post
status: publish
---
Reilusta kaupasta voi olla montaa mieltä. Viisi euroa enemmän hintaa muuttuu kymmeneksi sentiksi jossain. Toki kymmenen senttiä on enemmän jossain, missä eurolla voi ostaa päivän ruuat. Olennainen asia reiluudessa on se, että tuotteiden täytyy olla hintansa väärttejä. Reiluus on ennen kaikkea brändi, jonka imagoa täytyy vaalia.

En ole oikeastaan koskaan maistanut huonoa reilun kaupan viiniä. Maailmanluokkaa ne eivät välttämättä ole, mutta noin 9 euron hintaluokassa ne kyllä vakuuttavat hyvin. Tällä kertaa maistoin eteläafrikkalaista ja chileläistä.
<h4>Thandi Shiraz Cabernet Sauvignon 2009</h4>
Tämä viini on aiemmin mainittua Fontellaa paljon tasapainoisempi ja kohtuullisemmin tanniininen. Tätä joimme yhdessä kaaligratiinin kanssa ja molemmat täydensivät toisiaan melkoisen hyvin. Viinin tuoksu on mausteinen ja samalla kukkaisen raikas. Siis oikeesti. Maussa on niinikään mausteita ja sitä aiemmin mainittua tanniinia. Hinta on jälleen noin 9 euroa.
<h4>La Fonda Cabernet Sauvignon Carmenere 2009</h4>
La Fondaa tuli kokeiltua thaikuution seurana. Yhdistelmä ei ollut ehkä paras mahdollinen ja viini pääsi paremmin esille erikseen. Ensimmäinen mieleen tuleva sana on helppo. Maussa carmenere ei kovin paljon erotu, mutta veikkaisin pehmeän maun tulevan nimenomaan tästä yhdistelmästä. Etiketin mukaan maussa on herukkaa, luumua ja mausteisuutta. Sinällään luonnehdinta osuu kohdalleen, mutta mitään näistä mauista ei ole erityisen paljon. Voi olla, että en keskittynyt maistelemaan tarpeeksi, mutta tuntuu siltä, että viini on suunnilleen okei, mutta ei jää erityisen hyvin mieleen. Varmaankin sitä voisi kutsua seurustelujuomaksi.
